---
layout: post
title:  "KRACK Attacks: come funziona"
date:   2017-11-30
excerpt: ""
tag:
- security
- database
feature: http://www.informationsecuritybuzz.com/wp-content/uploads/13186099_s.jpg
comments: true
---
Poco più di un mese fa è uscita una notizia che ha un po' sconvolto mezzo mondo, il protocollo WPA2, cioè il più sicuro protocollo di sicurezza per le reti wifi, è stato violato. Lo scopo di questa pagina è di spiegare come funziona l'attacco e riportare alcune risorse utili trovate in giro nella rete.

# Introduzione
L'attacco KRACK (Key Reinstallation Attacks), come dice il nome stesso, sfrutta una caratteristica del protocollo WPA2 per reinstallare una chiave di sessione già usata. Tale chiave, una volta riusata, permetterà tramite tecniche più avanzate di recuperare la chiave di sessione e quindi decifrare l'intero traffico.

Tutte le rete wifi protette utilizzano un 4-way handshake, una tecnica utilizzata per negoziare le chiavi di sessione da utilizzare per la cifratura. Mathy Vanhoef ha dimostrato che manipolando i messaggi dell'handshake, forzando il riuso di alcuni parametri implementativi, è possibile recuperare la chiave di sessione. 

Il successo mediatico di questo attacco è che ogni device WiFi ne è vulnerabile, anche se oramai quasi tutti i principali sistemi operativi hanno rilasciato della patch di sicurezza, ma come ogni protocollo la cosa deve essere aggiornata su entrambi i device interessati, quindi bisognerà aspettare l'aggiornamento di tutti i router (che nella pratica non arriverà mai, ve lo vedete mio nonno ad aggiornarsi il router?).